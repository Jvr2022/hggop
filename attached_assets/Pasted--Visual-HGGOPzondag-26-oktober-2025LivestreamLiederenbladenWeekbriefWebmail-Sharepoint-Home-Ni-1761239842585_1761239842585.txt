
Visual
HGGOPzondag 26 oktober 2025LivestreamLiederenbladenWeekbriefWebmail / Sharepoint
Home
Nieuws
Agenda
Kerkdiensten
De gemeente
Erediensten
Kerkenraad en wijkindeling
Pastoraat
Diaconaat
Kerkrentmeester-schap
Jeugdwerk
Vorming, toerusting en inschakeling
Evangelisatie en Zending
Communicatie
Fotoalbums
Social media
Contact
 
Zoeken...
 
Laatste nieuws
Gebedskalender 19 okt - 6 dec
Jeugddienst 2 november a.s.
Diaconiecollecte
Uitnodiging kringwerk
Voornemen Diaconie: Samenwerking met SKG Gouda als huisbankier
Ik ben nieuw

Collecten zondag

Gebruiksprotocol

Collectebonnen

Webshop

ANBI-status

Privacyverklaring

U bevindt zich hier:   Home  De gemeente 
Identiteit van de gemeente
Als hervormde gemeente Giessen-Oudekerk en Peursum hechten we aan een identiteit die bestaat uit schriftgetrouwheid en oprechtheid in belijden en handelen. De Bijbel wordt erkend als woord van God en als grondslag van de kerk. Als gemeente zien we onszelf als een gestalte van de ene algemene christelijke Kerk op aarde, waarvan Jezus Christus stichter, hoofd, Heer en Koning is. Bij de vorming van de Protestante Kerk in Nederland heeft de kerkenraad aangegeven dat het belijden van onze gemeente in overeenstemming dient te zijn met de klassieke belijdenisgeschriften.

Voorts willen we als gemeente afgewogen en evenwichtig plaats bieden aan jong en oud, man en vrouw. In de prediking en de liturgie is er volop ruimte binnen de lijnen van schrift en belijdenis. Daarmee wordt bedoeld en beoogd eigentijds en verstaanbaar te zijn voor alle gemeenteleden en ook voor belangstellenden.

Door onze ligging en kerkelijke omgeving hebben we als gemeente een bijzonder brede uitstraling naar de regio. Zonder daarin een actieve, wervende rol te willen vervullen ziet de kerkenraad het wel als bijzondere verantwoordelijkheid om, in samenspraak met buurgemeenten, te voorkomen dat mensen kerkelijk tussen wal en schip raken.

Geschiedenis
Als hervormde gemeente Giessen-Oudekerk en Peursum vinden we onze oorsprong in 1586, toen na de Reformatie een protestantse gemeente werd gesticht. De laatste voorganger was de 46e in de voortgaande reeks van voorgangers. Het gemeentelogo (zie ¬hierboven) is een verbeelding van Johannes 7:38, waar Jezus Christus zegt: “Stromen van levend water zullen stromen uit het hart van wie in Mij gelooft”.

Na jaren te hebben behoord tot het kerkgenootschap van de Nederlandse Hervormde Kerk (of haar rechtsvoorgangers), maken we als gemeente sinds 2004 deel uit van de Protestantse Kerk in Nederland (PKN). Plaatselijk wordt waar nodig samengewerkt met de Hervormde Gemeente Giessen-Nieuwkerk, Gereformeerde Kerk Giessenburg en Rafaël Giessenlanden. De gemeente telt momenteel circa 1.925 leden, waarvan circa 650 belijdende leden.

Visie
De visie van onze gemeente wordt beschreven in het visiedocument. Het visie document draagt de titel “Tot de kern komen”; Vieren, getuigen en ontmoeten, kernmomenten van gemeente-zijn.

Gespreksmateriaal Visiedocument
Bij het visiedocument is gespreksmateriaal geschreven. De bedoeling is dat dit gespreksmateriaal op allerlei plaatsen in de gemeente gebruikt kan worden: Bijbelkringen, wijkkringen en vergaderingen. Zo hopen we dat deze visie landt in de hele gemeente. Hieronder is het materiaal te downloaden.

Gespreksmateriaal

Vieren: Film “Eén kerk”

Getuigen:

Ontmoeten: Beschrijving “Lectio Divina”

Beleidsplan
Download hier het beleidsplan 2020-2023 en de Plaatselijke Regeling. 

De kerk is een veilige plaats
De kerk is in principe een veilige plaats om te zijn. Toch is deze veiligheid niet altijd vanzelfsprekend of gegarandeerd. Ook binnen kerken en in kerkelijke relaties komt helaas seksueel- en machtsmisbruik voor. Om de gewenste sociale veiligheid helder en bespreekbaar te maken heeft de kerkenraad een eigen gedragscode opgesteld voor haar leden.

(Deze is te downloaden via de link: ……………………)

Ook is het streven om dit kalenderjaar een tweede (externe) vertrouwenspersoon aan te stellen. Daarnaast heeft de kerkenraad haar beleid omtrent de Verklaring Omtrent Gedrag (VOG) vastgesteld. HGGOP volgt daarbij de door de PKN vastgestelde verplichtingen en richtlijnen voor welke personen een VOG verplicht is gesteld.

De Kerkenraad zal naast genoemde VOG’s gemeenteleden vragen waakzaam en oplettend te zijn om situaties van grensoverschrijdend gedrag, intimidaties of discriminaties (vroegtijdig) te herkennen en bespreekbaar te maken.

Doel van dit alles is om elkaar te helpen grensoverschrijdend gedrag binnen onze gemeente te (h)erkennen, te voorkomen en aan te pakken.

Als in de gemeente iemand behoefte heeft aan een vertrouwelijk gesprek rondom dit onderwerp, fungeren de vertrouwenspersonen als eerste aanspreekpunt. De vertrouwenspersonen voor onze gemeente zijn te bereiken op het e-mailadres: vertrouwenspersoon.hggop@gmail.com

De Protestantse Kerken in Nederland zijn aangesloten bij “Meldpunt seksueel misbruik in de kerk (www.smpr.nl)”. Ook hier kunt u eventueel gebruik maken van een vertrouwenspersoon.

Vragen over geloven
-
Geloven in de kerk
-
Geloof en Gevoel
-Meer informatie:
predikant@hggop.nl
Vraag over de website? Mail naar webbeheerder@hggop.nl © 2025